---
layout: posts
html_title: Περίληψη πρακτικού γενικής συνέλευσης χρονομεριστών Porto Hydra 2017
lang: el
permalink: /el/:year/:month/:day/:title.html
---
<p>Την 26/04/2017 στην Λέσχη Θεσσαλονικέων έλαβε χώρα η Ετήσια Γενική Συνέλευση του Συλλόγου Χρονομεριστών του PORTO HYDRA.</p><!--more-->
<p>Πρόεδρος της Γ.Σ. ορίσθηκε ο κ. Μαρίνος Μπότσικας ο οποίος ζήτησε αρχικά από τα παρευρισκόμενα μέλη, την απαλλαγή των μελών του Δ.Σ από τις οικονομικές ευθύνες για την περίοδο του 2016, η οποία και εγκρίθηκε παμψηφεί.</p>
<p>Στην συνέχεια ο λόγος δόθηκε στον Πρόεδρο του Δ.Σ. κ. Σέργιο Παπάση ο οποίος ανέλυσε λεπτομερώς τους λόγους για τους οποίους υπήρξε χρονική καθυστέρηση στην πραγματοποίηση  της Γ.Σ. καθώς και την αιτία για την οποία δυνάμει του άρθρου 7 του Καταστατικού διέγραψε την Γραμματέα και Νομική Σύμβουλο του συλλόγου μας, κα Γιαννούλα Μαρίνου από μέλος του Δ.Σ.</p>
<p>Συγχρόνως εξήγησε γιατί  με ειδική αναφορά του προς το Πειθαρχικό Συμβούλιο του Δικηγορικού Συλλόγου ζήτησε τον έλεγχό της από το αρμόδιο αυτό όργανο.</p>
<p>Μετά την παρουσίαση του Προέδρου τον λόγο πήρε η κα Γιαννούλα Μαρίνου η οποία, μη αντικρούοντας τους λόγους τους οποίους ο πρόεδρος εξέθεσε προς τα μέλη, αναλώθηκε περισσότερο σε Νομικές αναλύσεις σε σχέση με τις σε εκκρεμότητα Δικαστικές Υποθέσεις.</p>
<p>Τελικά ζητήθηκε από τα μέλη η αποδοχή για ορισμό σαν νέου Νομικού Συμβούλου του Συλλόγου μας ( μετά από εισήγηση του Προέδρου του Δ.Σ.) του κ .Ανδρέα Μπακόπουλου ,πρόταση που έγινε αποδεκτή, από την Γ.Σ.</p>
<p>Επισημάνθηκε η προσοχή από τα μέλη για την έγκαιρη κινητοποίηση τους για ατομικές αγωγές κατά της ΑΚΤΗΣ ΠΛΕΠΙ και τονίσθηκε ότι ο νέος Νομικός Σύμβουλος μπορεί να αναλάβει  αυτό το έργο, χωρίς βέβαια να αποκλείεται οποιαδήποτε προτίμηση σε άλλο Δικηγόρο, αρκεί να ενημερώνετε το Δ.Σ του συλλόγου, ώστε να υπάρχει κοινή γραμμή στις αγωγές.</p>
<p>Έγινε και πάλι υπενθύμιση για τις οικονομικές υποχρεώσεις των μελών σχετικά με τις ετήσιες συνδρομές και τελικά μη υπάρχοντος άλλου προς συζήτηση θέματος έληξε η Γενική Συνέλευση.</p>
<table class="theBoard">
    <thead>
        <tr>
            <th>O ΠΡΟΕΔΡΟΣ ΤΗΣ Γ.Σ.</th>
			<th>Ο ΓΡΑΜΜΑΤΕΥΣ</th>
        </tr>
    </thead>
    <tbody>
        <tr>
            <td>Μαρίνος Μπότσικας</td>
			<td>Αλέξανδρος Τζίτζιρας</td>
        </tr>
    </tbody>
</table>
<p><b>Σημείωση</b></p>
<p>Όσοι από τα μέλη επιλέξουν την χρησιμοποίηση του νέου Νομικού Συμβούλου,  θα τον αναζητήσουν ως εξής:</p>
<p>Ανδρέας Μπακόπουλος<br/>
Δικηγόρος Αθηνών<br/>
 2103622264-2103628247<br/>
 FAX 2103605182<br/>
 Ακαδημίας  15</p>